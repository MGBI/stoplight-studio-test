Interfejs programistyczny RDF dostępny w serwisie iMSiG.pl umożliwia
wyszukiwanie i pobieranie dokumentów złożonych w Repozytorium Dokumentów
Finansowych Krajowego Rejestru Sądowego.

[Skontaktuj się z nami](https://www.imsig.pl/inne/kontakt), aby uzyskać
informacje o zasadach korzystania z interfejsu.

Słowa kluczowe:
* Krajowy Rejestr Sądowy API (KRS API)
* Repozytorium Dokumentów Finansowych API (RDF API)
* Sprawozdania finansowe API


## Źródło danych
Począwszy od 15 marca 2018 r. każdy ma dostęp przez Internet do składanych
przez podmioty gospodarcze dokumentów finansowych. Ta funkcjonalność dostępna
jest bez posiadania konta użytkownika ani logowania na konto w wyszukiwarce na
[stronie Ministerstwa Sprawiedliwości](https://ekrs.ms.gov.pl/rdf/pd/search_df).
Wystarczy podać numer KRS, aby wyszukać dokumenty przypisane do podmiotu z tym
numerem.

## Masowy dostęp
Wyszukiwarka dokumentów złożonych w RDF nie jest przeznaczona do masowego
dostępu do dokumentów. Wyszukiwanie jest zabezpieczone przed działaniem robotów
pobierających dokumenty mechanizmem reCAPTCHA v3. Co więcej, część dokumentów
udostępniana jest w formie plików XML z podpisem cyfrowym, co uniemożliwia ich
odczyt w popularnych programach.

Nasz interfejs programistyczny umożliwia masowe pobieranie dokumentów bez
opóźnień związanych z wyszukiwaniem oraz bez problemów, które nierzadko
występują przy pobieraniu pojedynczych plików. Wszystkie udostępniane przez nas
dokumenty są gotowe do odczytu w popularnych programach.

## Podgląd dokumentów
Dla wszystkich dokumentów złożonych w RDF w formacie innym niż PDF udostępniamy
dodatkową opcję podglądu takiego dokumentu po konwersji do formatu PDF. Dotyczy
to również sprawozdań finansowych sporządzonych w formacie XML, które w surowej
postaci nie są czytelne dla odbiorcy. Dla tych sprawozdań udostępniamy
ujednolicony oraz łatwy w użytkowaniu podgląd w formacie HTML oraz PDF.

Aby sprawdzić opcje podglądu dokumentów, skorzystaj z [wyszukiwarki dokumentów](
https://www.imsig.pl/sprawozdania-finansowe).
