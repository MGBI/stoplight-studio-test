Interfejs programistyczny serwisu iMSiG.pl umożliwia wyszukiwanie i pobieranie
oryginalnej treści ogłoszeń publikowanych w Monitorze Sądowym i Gospodarczym (MSiG),
a także wyodrębnionych z nich danych w ustrukturyzowanej formie.

W obecnej wersji API umożliwia dostęp do ogłoszeń dotyczących postępowań upadłościowych
i restrukturyzacyjnych, pochodzących z numerów MSiG wydanych po 1 stycznia 2001 r.
(usługa [Lista upadłości](https://www.imsig.pl/lista-upadlosci)).


## Źródło danych
Monitor Sądowy i Gospodarczy to oficjalny dziennik urzędowy, w którym publikowane
są ogłoszenia sądowe m.in. na podstawie przepisów kodeksu spółek handlowych, kodeksu
postępowania cywilnego i prawa upadłościowego. Nowe numery dziennika są udostępniane
codziennie w formie plików PDF na [stronie Ministerstwa Sprawiedliwości](https://ems.ms.gov.pl/msig/przegladaniemonitorow).


## Ustrukturyzowane informacje
Format pliku, w jakim udostępniany jest Monitor Sądowy i Gospodarczy, nie umożliwia
łatwego wyszukiwania ogłoszeń dotyczących poszczególnych osób fizycznych lub podmiotów.
Treść ogłoszeń jest nieustrukturyzowana, co uniemożliwia dalsze przetwarzanie zawartych
w niej informacji.

Nasz interfejs programistyczny umożliwia przeszukiwanie bazy ogłoszeń opublikowanych
w MSiG na podstawie kilku różnych kryteriów, pobieranie ich oryginalnej wersji w dwóch
formatach, a także dostęp do wybranych informacji wyodrębnionych z tekstowej treści.

Aby sprawdzić, jakie ogłoszenia publikowane są w MSiG, przejdź na [stronę główną serwisu iMSiG.pl](
https://www.imsig.pl).
