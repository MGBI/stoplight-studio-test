Interfejs programistyczny RDF dostępny w serwisie iMSiG.pl umożliwia pobieranie
przetworzonych danych finansowych ze sprawozdań złożonych w Repozytorium Dokumentów
Finansowych Krajowego Rejestru Sądowego.

## Źródło danych
Począwszy od 1 października 2018 r. sprawozdania finansowe podmiotów prowadzących
księgi rachunkowe muszą być sporządzone w ustrukturyzowanym logicznie formacie
XML (*Extensible Markup Format*). Struktury logiczne i format e-sprawozdań został
określony i udostępnionych w Biuletynie Informacji Publicznej na
[stronie internetowej Ministerstwa Finansów](
https://www.gov.pl/web/kas/struktury-e-sprawozdan).

Sprawozdania finansowe sporządzone w formacie XML nie są czytelne dla odbiorcy – 
są one przygotowywane oraz odczytywane przez dedykowane oprogramowanie. Aby podejrzeć
tak przygotowane sprawozdanie, skorzystaj z [wyszukiwarki dokumentów](
https://www.imsig.pl/sprawozdania-finansowe).

## Struktury logiczne sprawozdań w XML
Aby przygotować albo przetworzyć sprawozdaniu finansowe, należy wziąć pod uwagę 
zastosowany rodzaj struktury logicznej, który zależy od typu podmiotu. Inną formę mają
sprawozdania przygotowane dla jednostek mikro, inną dla jednostek małych, jednostek
pożytku publicznego, domów maklerskich czy banków. Dodatkowo struktury logiczne
sprawozdań finansowych są obecnie dostępne są w dwóch wersjach: 1-0 oraz 1-2.

Wszystkie rodzaje struktur w obydwu wersjach są obsługiwane przez nasze oprogramowanie,
co zapewnia pełną dostępność danych.

## Sprawozdania zgodne z MSR oraz MSSF
Polskie spółki kapitałowe, co do zasady, sporządzają sprawozdania finansowe zgodnie
z ustawą o rachunkowości. Ustawa dopuszcza, bądź wręcz czasem nakłada obowiązek,
sporządzania sprawozdań zgodnych z Międzynarodowymi Standardami Rachunkowości (MSR)
i Międzynarodowymi Standardami Sprawozdawczości Finansowej (MSSF).

Takie sprawozdania występują w dowolnym nieustrukturyzowanym formacie, najczęściej
jest to PDF (*Portable Document Format*). Oznacza to konieczność na wpół automatycznego
przetwarzania dokumentów, który to proces nadzorowany jest przez naszego wykwalifikowanego
pracownika.

## Weryfikacja danych
Ze względu na mnogość rodzajów struktur sprawozdań, odczytywanie danych finansowych
dla każdego typu podmiotu jest utrudnione. Dodatkowo, część dokumentów została wyeksportowana
z programu księgowego z błędami. Nasze oprogramowanie naprawia uszkodzone struktury,
aby odczytać dane z prawie każdego dokumentu.

Oprócz błędów związanych z formatem danych, przy przetwarzaniu sprawozdań napotkamy
na błędy wynikające z pomyłki człowieka. Należy do nich między innymi niepoprawne
wskazanie rzędu wielkości do kwot występujących w sprawozdaniu - struktura pliku nie
wskazuje, że zostało ono przygotowane w tysiącach a po ręcznej weryfikacji widać,
że wartości występujące w sprawozdaniu powinny być interpretowane jako tysiące.
Ma również miejsce sytuacja odwrotna, gdzie struktura pliku wskazuje na przygotowanie
sprawozdania w tysiącach, co nie jest zgodne z rzeczywistością.
Tego typu błędy są ręcznie poprawiane przez naszych pracowników.

Zarówno dla dokumentów w formacie PDF jak i XML mogą pojawić się korekty. Nasze
oprogramowanie uwzględnia aktualne zmiany i udostępniane przez nas dane zawsze
pochodzą z najnowszej wersji sprawozdania finansowego.
